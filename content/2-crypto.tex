\chapter{Metody uwierzytelniania}
\label{cha:metodyUwierzytelniania}

W~zależności od~potrzeb i~ograniczeń stosuje się różne metody uwierzytelniania podmiotów w~komunikacji. Wyróżnić należy uwierzytelnianie przy pomocy kryptografii asymetrycznej, w~której używana jest para matematycznie związanych ze~sobą kluczy, oraz~uwierzytelnianie przy pomocy kryptografii symetrycznej, w~której używany jest jeden, współdzielony, tajny klucz.

Klucze w~przypadku kryptografii asymetrycznej muszą posiadać konkretne właściwości. W~przypadku algorytmu RSA bezpieczeństwo polega na~trudności w~faktoryzowaniu dużych liczb, co wymaga stosowania kluczy co najmniej 2048 bitowych~\cite{Nist}. Klucze w~przypadku kryptografii symetrycznej nie muszą mieć konkretnych właściwości poza ich nieprzewidywalnością i~zapewniają porównywalne bezpieczeństwo przy krótszych kluczach. Kluczowi RSA o~długości 2048 bitów odpowiada klucz 112 bitowy dla szyfrów symetrycznych.

Ważną różnicą jest też wydajność. Kryptografia asymetryczna jest dużo bardziej złożona obliczeniowo od~symetrycznej~\cite{al2008comparative}. Jest to szczególnie istotne na~ograniczonych sprzętowo systemach wbudowanych. Przewagą kryptografii asymetrycznej jest jednak brak konieczności ustalenia wspólnego klucza przed rozpoczęciem komunikacji, jak~ma to miejsce w~przypadku kryptografii symetrycznej.

Zalecanym rozwiązaniem jest najpierw ustalenie wspólnego, tajnego klucza przy użyciu kryptografii asymetrycznej, a~następnie użycie tego klucza do~kryptografii symetrycznej~\cite{al2008comparative}.

\section{Kryptografia asymetryczna}
\label{sec:kryptoAsym}

Przy wyborze algorytmu używanego do~ustalania klucza dla potrzeb pracy istotne były:

\begin{itemize}
\item jakość implementacji algorytmów dostępnych na mikroprocesory AVR,
\item złożoność obliczeniowa,
\item długość klucza wymagana do zapewnienia bezpieczeństwa na co najmniej 5 lat.
\end{itemize}

Biblioteka \emph{AVR-Crypto-Lib} dostarcza implementację algorytmów RSA oraz~DSA\footnote{\url{https://trac.cryptolib.org/avr-crypto-lib/browser}}. Biblioteka \emph{Emsign} dostarcza implementację RSA, lecz tylko z~64 bitowym kluczem\footnote{\url{http://www.emsign.nl/}}, co nie jest wystarczające dla zapewnienia bezpieczeństwa. Komercyjna biblioteka \emph{LightCrypt-AVR8-ECC} oraz~biblioteka \emph{micro-ecc} dostarczają implementację kryptografii opartej o~krzywe eliptyczne\footnote{\url{http://industrial.crypto.cmmsigma.eu/lightcrypt_avr8/lc_avr8_ecc.pl.html}}. Brak jest na~rynku implementacji innych algorytmów klucza publicznego. Dostępność implementacji ogranicza wybór algorytmu do~RSA, DSA oraz~krzywych eliptycznych.

Następnym kryterium jest złożoność obliczeniowa. W~analizie przeprowadzonej przez pracowników \emph{Sun Microsystems Laboratories} wykazano, że~na mikroprocesorach AVR algorytmy oparte o~krzywe eliptyczne są o~rząd wielkości szybsze od~algorytmu RSA~\cite{Gura2004}.

Krzywe eliptyczne wymagają najkrótszych kluczy. Rekomendacje NIST~\cite{Nist} (National Institute of Standards and Technology) podają, że~256-bitowy klucz ECC \emph{(ang. Elliptic Curve Cryptography)} zapewnia bezpieczeństwo porównywalne do~3072-bitowego klucza RSA lub~DSA i~że taki klucz wystarczy do~2030 roku.

W~związku z~przewagą krzywych eliptycznych przy zadanych założeniach do~ustalenia wspólnego klucza wybrano algorytm ECDH \emph{(ang. Elliptic Curve Diffie--Hellman)}. Wadą tego rozwiązania jest niezmienność klucza ustalanego tą metodą. Powoduje to brak utajnienia przekazywania \emph{(ang. forward secrecy)}.

\section{Kryptografia symetryczna}
\label{sec:kryptoSym}

Przy wyborze algorytmu dla potrzeb pracy istotne były:

\begin{itemize}
\item jakość implementacji dostępnych na mikroprocesory AVR,
\item możliwość szyfrowania i uwierzytelniania danych.
\end{itemize}

Powszechnie dostępne są jedynie implementacje samych blokowych algorytmów szyfrowania takich jak~AES oraz~DES lub~funkcji skrótu takich jak~SHA-256. By~uzyskać uwierzytelnianie wiadomości o~zmiennej długości należy algorytmy blokowe zastosować w odpowiedni sposób. Przykładem jest tryb CBC-MAC {\itshape (ang. Cipher Block Chaining - Message Authentication Code)}. Pozwala on na~wygenerowanie kodu uwierzytelniającego daną wiadomość, poprzez~zaszyfrowanie jej w~trybie CBC i~użycie ostatniego bloku szyfrogramu jako kodu.

\begin{figure}[ht]
\centering
\includegraphics[width=\textwidth]{images/cbc.png}
\caption{Schemat działania trybu CBC.}
\label{fig:cbc}
\end{figure}

W~trybie CBC z~każdego 16 bajtowego blok danych oraz~szyfrogramu bloku poprzedzającego liczona jest suma modulo 2, co przedstawiono na~rysunku \ref{fig:cbc}. Wektor inicjalizacyjny jest stosowany, by~dwie wiadomości o~identycznym pierwszym 16 bajtowym bloku po~zaszyfrowaniu nie miały identycznego pierwszego bloku szyfrogramu. By~wektor inicjalizacyjny poprawnie pełnił taką rolę, musi być losowy i~przesyłany do~odbiorcy. Nie musi być on tajny. W~przypadku trybu CBC-MAC używany jest jedynie ostatni blok szyfrogramu, a~więc wektor inicjalizacyjny nie jest potrzebny. Zwyczajowo korzysta się więc z~wektora inicjalizacyjnego wypełnionego zerami.

\FloatBarrier

Tryb CBC-MAC -- przy nieprawidłowej implementacji -- może wprowadzić podatności:

\begin{itemize}
    \item użycie zmiennego wektora inicjalizacyjnego i~przesyłanie go wraz z~uwierzytelnianą wiadomością pozwala na~dowolną modyfikację pierwszego bloku (16 bajtów) wiadomości bez zmiany kodu uwierzytelniającego,
    \item użycie tego samego klucza do~szyfrowania w~trybie CBC oraz~uwierzytelniania w~trybie CBC-MAC pozwala na~obliczenie użytego klucza bez jego wcześniejszej znajomości,
    \item atakujący znający dwie wiadomości $ m $ oraz~$ m' $ oraz~ich kody uwierzytelniające może policzyć klucz uwierzytelniający wiadomości będącej specyficznym połączeniem wiadomości $ m $ oraz~$ m' $.
\end{itemize}

Wszystkim tym podatnościom da się zapobiec poprzez~użycie niezmiennego wektora inicjalizacyjnego oraz~zaszyfrowanie ostatniego bloku innym kluczem (tryb ECBC-MAC, {\itshape ang. Encrypt-last-block CBC-MAC}).

Alternatywą jest także zastosowanie HMAC {\itshape (ang. keyed-hash message authentication code)}. Kodem uwierzytelniającym jest wtedy wynik funkcji skrótu policzony z~połączenia współdzielonego klucza oraz~uwierzytelnianej wiadomości \cite{krawczyk1997hmac}.

W~pracy do~uwierzytelniania wybrano AES w~trybie ECBC-MAC. Zaletą tego rozwiązania jest możliwość użycia tej samej implementacji trybu CBC zarówno do~szyfrowania jak~i~jako element trybu ECBC-MAC.

W~implementacji szyfrowania w~trybie CBC należało rozwiązać problemy wymienione poniżej.

\begin{enumerate}
    \item Użycie przewidywalnych wektorów inicjalizacyjnych pozwala atakującemu na~zgadywanie treści wiadomości, a~następnie -- poprzez~odpowiednie spreparowanie nowej wiadomości -- weryfikację, czy~wiadomość się zgadza. Wektory inicjalizacyjne muszą być nieprzewidywalne.
    \item CBC operuje na~blokach danych, a~więc dla wiadomości o~długości niebędącej wielokrotnością długości bloku wymagane jest dopełnienie. Oznacza to że~do~szyfrowanej wiadomości należy dołączać jej długość lub~użyć dopełnienia, które~jest jednoznaczne.
\end{enumerate}

Szyfrowanie z~uwierzytelnianiem jest połączone wedle zasady {\itshape Encrypt-then-MAC}. Oznacza to że~wiadomość najpierw jest szyfrowana, a~następnie uwierzytelniany jest szyfrogram, a~nie bezpośrednio wiadomość. Jest to rozwiązanie zapewniające najwyższe bezpieczeństwo, zapobiegające między innymi atakom typu \emph{padding oracle}~\cite{black2011authenticated}. Całość procesu została przedstawiona na~rysunku \ref{fig:etm}.

\begin{figure}[ht]
\centering
\includegraphics[width=0.6\textwidth]{images/etm.png}
\caption{Proces szyfrowania i uwierzytelniania danych}
\label{fig:etm}
\end{figure}
