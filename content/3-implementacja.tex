\chapter{Implementacja protokołu komunikacji}
\label{cha:implementacja}

Protokół komunikacji między dwoma węzłami zaprojektowano i zaimplementowano z następującymi założeniami:

\begin{itemize}
\item pełna funkcjonalność przy jak najmniejszych wymaganiach sprzętowych,
\item niezależność od warstwy sieciowej,
\item zapewnienie uwierzytelniania i szyfrowania wiadomości.
\end{itemize}

\section{Podstawowe struktury protokołu}
\label{sec:proto}

W protokole wymieniane są rekordy, których zawartość poprzedzona jest nagłówkiem o następującej budowie:

\begin{itemize}
\item piersze dwa bajty definiują wersję protokołu i mają wartość 0x00 oraz 0x01,
\item trzeci bajt definiuje typ rekordu,
\item następne dwa bajty definiują długość zawartości rekordu (najbardziej znaczący bajt jako pierwszy).
\end{itemize}

\begin{table}[t]
\centering
\caption{Typy rekordów wraz z ich charakterystyką}
\begin{tabular}{|l|p{1.4cm}|l|p{2.9cm}|p{3.1cm}|}
    \hline
    \textbf{Nazwa rekordu}  &
    \textbf{Wartość pola typ}  &
    \textbf{Długość zawartości}  &
    \textbf{Czy zawartość jest zaszyfrowana}  &
    \textbf{Czy zawartość jest uwierzytelniona}\\
    \hline
    HelloRequest & 0x00 & 64 bajty & nie & nie\\
    \hline
    HelloResponse & 0x01 & 96 bajtów & tak & tak\\
    \hline
    EncryptedData & 0x02 & zmienna, minimum 32 bajty & tak & tak\\
    \hline
\end{tabular}
\label{tab:recordtypes}
\end{table}


Zdefiniowane typy rekordów są przedstawione w tabeli \ref{tab:recordtypes}.

Budowę przykładowych rekordów przedstawiono na rysunkach \ref{fig:hellorequestsample}, \ref{fig:helloresponsesample} oraz \ref{fig:encrypteddatasample} w dodatku \ref{app:samplerecords}.

Odbiorca rekordu powinien zweryfikować:

\begin{itemize}
\item zgodność wersji protokołu -- wymagane bajty 0x00 oraz 0x01,
\item prawidłowość bajtu określającego typ rekordu -- wymagana wartość 0x00, 0x01 lub 0x02,
\item zgodność zadeklarowanej długości zawartości rekordu z typem rekordu,
\item w przypadku typów HelloResponse oraz EncryptedData -- prawidłowość kodu uwierzytelniającego.
\end{itemize}

W przypadku niezgodności któregokolwiek elementu rekord powinien zostać zignorowany.

\section{Nawiązywanie połączenia}

\begin{figure}
\centering
\begin{BVerbatim}
Nawiązujący połączenie              Odbierający połączenie
        +                                       +
        |   HelloRequest                        |
   1.   | +-----------------------------------> |
        |                                       |
        |                                       |
        |                        HelloRequest   |
   2.   | <-----------------------------------+ |
        |                                       |
        |                                       |
        |   HelloResponse                       |
   3.   | +-----------------------------------> |
        |                                       |
        |                                       |
        |                       HelloResponse   |
   4.   | <-----------------------------------+ |
        +                                       +
\end{BVerbatim}
\caption{Kolejność wymiany rekordów w procesie nawiązywania połączenia}
\label{fig:handshake}
\end{figure}

Kolejność przesyłania rekordów w celu nawiązania połączenia przedstawiona jest na rysunku~\ref{fig:handshake}. Rekordy typu HelloRequest zawierają klucz publiczny węzła, który je wysyła. Węzeł, który odbiera HelloRequest, używa swojego klucza publicznego oraz klucza publicznego z odebranego rekordu do ustalenia sekretnego klucza.

Po ustaleniu wspólnego klucza węzły mogą wysłać rekord HelloResponse, który zawiera zaszyfrowany i uwierzytelniony klucz publiczny węzła wysyłającego rekord. Jeżeli węzeł odbierający rekord skutecznie potwierdzi, że rekord jest prawidłowo uwierzytelniony, a zdeszyfrowany klucz publiczny pokrywa się z kluczem przesłanym wcześniej w rekordzie HelloRequest, połączenie uznawane jest za nawiązane. Po nawiązaniu połączenia wymieniane mogą być tylko rekordy typu EncryptedData.

Istotne jest, że protokół nie zapewnia autentyczności danego klucza publicznego. Powinno to zostać zweryfikowane niezależnie, na przykład poprzez wyświetlenie skrótu klucza użytkownikowi i poproszenie go o potwierdzenie, że na obu urządzeniach uczestniczących w komunikacji jest wyświetlony taki sam klucz.

\section{Generowanie współdzielonego klucza}
\label{sec:sharedkey}

Każdy z węzłów po odebraniu rekordu typu HelloRequest używa odebranego klucza publicznego oraz swojego klucza publicznego do ustalenia wspólnego sekretu przy użyciu algorytmu \gls{ecdh} oraz proponowanej przez \gls{nist} krzywej eliptycznej P-256~\cite{kerry2013digital} (w RFC 5480 nazwaną krzywą secp256r1~\cite{turner2009elliptic}).

Z sekretu będącego wynikiem algorytmu \gls{ecdh} liczony jest skrót przy użyciu algorytmu SHA-256. Następnie jest on dzielony na dwie części po 128-bitów. Pierwsza część staje się współdzielonym kluczem używanym do szyfrowania, druga część staje się współdzielonym kluczem używanym do uwierzytelniania.

Implementacja algorytmu \gls{ecdh} z krzywą eliptyczną P-256 pochodzi z biblioteki \emph{micro-ecc}. Jest to jedyna darmowa biblioteka implementująca \gls{ecdh}.

\section{Szyfrowanie i deszyfrowanie wiadomości}
\label{sec:encrypt}

Szyfrowanie wiadomości odbywa się za pomocą szyfru blokowego AES ze 128-bitowym kluczem używanym w trybie \gls{cbc}. Wektor inicjalizacyjny jest losowy i dołączany do zawartości przesyłanego rekordu przed szyfrogramem. Tekst jawny jest dopełniany do pełnego bloku według algorytmu zdefiniowanego w PKCS\#7~\cite{kaliski1998pkcs}.

Zaimplementowana biblioteka nie posiada własnego źródła liczb losowych, musi zostać ono dostarczone w ramach integracji. Przykładowa metoda generowania liczb losowych na platformie Arduino została opisana w Dodatku \ref{app:randgen}.

Właściwe kroki potrzebne do zaszyfrowania wiadomości wypisano poniżej.

\begin{enumerate}
\item Dopełnienie tekstu jawnego do pełnego bloku:
\begin{itemize}
\item jeżeli długość tekstu jawnego jest wielokrotnością długości bloku, do tekstu jawnego doklejone musi być 16 bajtów o wartości 16,
\item w przeciwnym wypadku, gdy wymagane jest dopełnienie $ N $ bajtów, do tekstu jawnego doklejone musi być $ N $ bajtów o wartości $ N $.
\end{itemize}
\item Zaszyfrowanie dopełnionego tekstu jawnego w trybie \gls{cbc} z losowym wektorem inicjalizacyjnym.
\item Doklejenie wektora inicjalizacyjnego przed szyfrogramem.
\end{enumerate}

Przykłady dopełniania wiadomości o różnych długościach przedstawiono w tabeli~\ref{tab:padding}.

\begin{table}[t]
\centering
\caption{Dopełnanie wiadomości do pełnego bloku. Dopełnienie zaznaczone zostało kolorem niebieskiem.}
Wiadomość ,,Witaj swiecie'' (13 bajtów) zostaje dopełniona 3 bajtami o wartości 3 (0x03)

\texttt{0x57 0x69 0x74 0x61\\
0x6a 0x20 0x73 0x77\\
0x69 0x65 0x63 0x69\\
0x65 {\color[rgb]{0,0,1} 0x03 0x03 0x03}}

Wiadomość ,,Witaj swiecie !!'' (16 bajtów) zostaje dopełniona 16 bajtami o wartości 16 (0x10).

\texttt{0x57 0x69 0x74 0x61\\
0x6a 0x20 0x73 0x77\\
0x69 0x65 0x63 0x69\\
0x65 0x20 0x21 0x21\\
{\color[rgb]{0,0,1}
0x10 0x10 0x10 0x10\\
0x10 0x10 0x10 0x10\\
0x10 0x10 0x10 0x10\\
0x10 0x10 0x10 0x10\\
}
}

\label{tab:padding}
\end{table}

Kod implementujący szyfrowanie wiadomości przedstawiono w listingu~\ref{lst:encrypt} w dodatku~\ref{app:codesamples}.

Właściwe kroki potrzebne do odszyfrowania wiadomości wypisano poniżej.

\begin{enumerate}
\item Oddzielenie wektora inicjalizacyjnego od szyfrogramu.
\item Zdeszyfrowanie szyfrogramu w trybu \gls{cbc} przy wykorzystaniu oddzielonego wektora inicjalizacyjnego.
\item Pobranie wartości ostatniego bajtu zdeszyfrowanego ciągu:
\begin{itemize}
    \item wartość ta nazywana jest dalej $ N $.
\end{itemize}
\item Zweryfikowanie poprawności dopełnienia:
\begin{itemize}
    \item ostatnie $ N $ bajtów musi mieć wartość $ N $,
    \item jeżeli dopełnienie jest nieprawidłowe, cały rekord jest ignorowany.
\end{itemize}
\item Usunięcie ostatnich $ N $ bajtów.
\end{enumerate}

Kod implementujący odszyfrowanie wiadomości przedstawiono w listingu~\ref{lst:decrypt} w dodatku~\ref{app:codesamples}.

Implementacja algorytmu AES pochodzi z biblioteki \emph{AVR-Crypto-Lib}. Jest to najlepiej udokumentowana, darmowa biblioteka implementująca algorytm AES. Implementacja trybu \gls{cbc} oraz algorytmu dopełniania zostały zrealizowane w ramach pracy.

\section{Uwierzytelnienie wiadomości}
\label{sec:auth}

Uwierzytelnienie wiadomości odbywa się poprzez dołączenie do wiadomości \gls{mac}. \gls{mac} dla danej wiadomości tworzony jest za pomocą szyfru blokowego AES ze 128-bitowym kluczem używanym w trybie \gls{ecbcmac}. Wektor inicjalizacyjny wypełniony jest zerami i nie jest przesyłany. Uwierzytelniany jest kompletny szyfrogram wraz z wektorem inicjalizacyjnym użytym do szyfrowania, a nie tekst jawny. Długość szyfrogramu wraz z wektorem inicjalizacyjnym zawsze będzie wielokrotnością długości bloku, a więc nie jest stosowane dopełnianie.

Tryb \gls{ecbcmac} to tryb \gls{cbcmac}, którego wynik jest dodatkowo szyfrowany innym kluczem niż ten użyty do \gls{cbcmac}. W tej pracy do \gls{cbcmac} użyty jest klucz służący do uwierzytelniania, a wynik \gls{cbcmac} jest szyfrowany używając klucza służącego do szyfrowania.

Właściwe kroki potrzebne do obliczenia kodu uwierzytelniającego opisano poniżej.

\begin{enumerate}
\item Obliczenie ostatniego bloku będącego wynikiem zaszyfrowania szyfrogramu wraz z wektorem inicjalizacyjnym w trybie \gls{cbc} z wektorem inicjalizacyjnym wypełnionym zerami przy użyciu klucza przeznaczonego do uwierzytelniania.
\item Zaszyfrowanie bloku przy wykorzystaniu AES i klucza przeznaczonego do szyfrowania.
\end{enumerate}

Węzeł wysyłający dokleja kod uwierzytelniający przed szyfrogramem. Węzeł odbierający oddziela otrzymany kod od szyfrogramu, oblicza kod uwierzytelniający dla danego szyfrogramu i porównuje, czy zgadza się on z kodem otrzymanym. Jeżeli kod obliczony różni się od kodu otrzymanego, cały rekord jest ignorowany.

Kod implementujący obliczanie \gls{mac} przedstawiono w listingu~\ref{lst:mac} w dodatku~\ref{app:codesamples}.

Implementacja trybu \gls{ecbcmac} została zrealizowana w ramach pracy.
